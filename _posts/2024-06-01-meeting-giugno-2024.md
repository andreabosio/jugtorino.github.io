---
layout: post
title: Jetty 12 & Jakarta EE 8-11
---

12 Giugno 2024

### Jetty 12 & Jakarta EE 8-11

Eclipse Jetty 12 è l'ultima versione del progetto open source creato
da Greg Wilkins nel 1995.

In questi anni, Jetty ha introdotto diverse innovazioni tecnologiche,
come le Jetty Continuations (più tardi standardizzate come Servlet
3.0), come l'uso di non-blocking I/O, e le prime implementazioni in
Java di WebSocket, HTTP/2 e HTTP/3.

Questa sessione presenterà le principali caratteristiche di Jetty 12,
come il supporto per Jakarta EE 8, EE 9, EE 10 e EE 11 nello stesso
server, l'integrazione con i virtual threads, le API Jetty core, e
altro.

Un server Jetty può essere facilmente integrato in applicazioni con
poche righe di codice, ed è integrato in Spring Boot.

Le applicazioni possono anche usare Jetty HttpClient, un client HTTP
potente, flessibile e scalabile che permette di comunicare usando
HTTP/1.1, HTTP/2, HTTP/3 e FastCGI, perfetto per implementare
microservizi.

La sessione si concluderà presentando il lavoro futuro in Jetty 12,
riguardante le nuove tecnologie web e gli sviluppi in Jakarta EE.

#### Speaker: Simone Bordet

Simone è uno dei project leaders di Eclipse Jetty, project leader di CometD e un Java Champion. Simone lavora come Lead Architect in Webtide, la società che fornisce supporto e servizi per Jetty e CometD. Sviluppatore attivo nell'open source, ha fondato e contribuito a diversi progetti open source: Jetty, CometD, MX4J, Foxtrot, LiveTribe e altri. Simone è stato speaker a diverse conferenze internazionali ed è uno dei coordinatori del Java User Group di Torino. Simone è specializzato in sviluppo server-side multi-thread, protocolli di rete web (HTTP/1/2/3, WebSocket) e nel performance tuning della JVM, con una passione per i garbage collectors.

#### Quando?

<u>12 Giugno 2024</u>

* 19:00 - **Introduzione**
* 19:15 - **Jetty 12 & Jakarta EE 8-11**
* a seguire - Pizza
* 

#### Dove ?

In presenza presso il [Centro Lombroso](/places/lombroso/)
Ed in streaming su [YouTube](https://www.youtube.com/watch?v=45WfWq5Xf4w).

#### Come faccio a partecipare?

La partecipazione è aperta a tutti, previa *registrazione* (ci serve per sapere quanti saremo).

[Registrati su meetup](https://www.meetup.com/jugtorino/events/301387947/).

[Iscriviti](/subscribe/) alla mailing list del JUG Torino per venire a conoscenza degli eventi e per parlare con lo speaker dopo il talk.

#### Posso avere un altro riferimento?

La [mailing list](https://groups.yahoo.com/groups/it-torino-java-jug) è il riferimento principale, la puoi consultare anche online se sei già iscritto.

Puoi contattare [Simone Bordet](/people/simonebordet/) o [Roberto Franchini](/people/robertofranchini/).
